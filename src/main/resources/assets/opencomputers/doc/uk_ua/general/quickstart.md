# Початок

Також відомий як "як зібрати свій перший комп'ютер". Щоб запустити ваш перший [комп'ютер](computer.md), вам потрібно спочатку правильно його налаштувати. У OpenComputers є багато різних типів комп'ютерів, але давайте почнемо з базового: стандартного комп'ютера.

**Дисклеймер**: це покроковий гайд, який також надасть деяку інформацію про те, як шукати проблеми самостійно пізніше, тому він досить довгий. Якщо ви ніколи не збирали комп'ютер у реальному житті, і/або є новачком у моді, наполегливо рекомендуємо вам прочитати його повністю.

Для початку вам потрібен [комп'ютерний корпус](../block/case1.md). Це блок, який міститиме всі компоненти, що визначатимуть характеристики комп'ютера, який ви збираєте.

![Комп'ютерний корпус другого рівня.](oredict:oc:case2)

Наприклад, вам потрібно буде вибрати рівень [відеокарти](../item/graphicsCard1.md), який ви хочете використовувати, якщо вам потрібна [мережева карта](../item/lanCard.md), [редстоун карта](../item/redstoneCard1.md) або, якщо ви просто граєтесь у творчому режимі, можливо, навіть [карта налагодження](../item/debugCard.md).

Коли ви відкриєте графічний інтерфейс [комп'ютерного корпусу](../block/case1.md), ви побачите кілька слотів праворуч. Кількість слотів і рівень компонентів, які можна розмістити у них (позначається маленькою римською цифрою у слоті) залежить від рівня самого корпусу.
![Графічний інтерфейс корпусу другого рівня.](opencomputers:doc/img/configuration_case1.png)
У порожньому стані [комп'ютерний корпус](../block/case1.md) не приносять користі. Ви можете спробувати увімкнути ваш [комп'ютер](computer.md) зараз, але він одразу ж надрукує повідомлення про помилку у вашому чаті і висловить своє незадоволення, подавши вам звуковий сигнал. Добре, що повідомлення про помилку повідомляє вам, що ви можете зробити, щоб виправити цю ситуацію: він вимагає енергії. Підключіть ваш [комп'ютер](computer.md) до електромережі, безпосередньо або через [перетворювач енергії](../block/powerConverter.md).

Коли ви спробуєте запустити його зараз, він скаже вам, що вам потрібен [процесор](../item/cpu1.md). Вони бувають різних рівнів - тенденція, яку ви помітите, присутня у всіх OpenComputers. Для [процесора](../item/cpu1.md) вищі рівні означають більше компонентів одночасно, а також швидше виконання. Тож оберіть рівень і помістіть його у свій [комп'ютерний корпус](../block/case1.md).

Далі вас попросять вставити трохи [оперативної пам'яті](../item/ram1.md). Зверніть увагу, що код звукового сигналу тепер інший: довгий-короткий. Вищі рівні [оперативної пам'яті](../item/ram1.md) означають більше пам'яті, доступної для програм, запущених на вашому [комп'ютері](computer.md). Для запуску [OpenOS](openOS.md), що є метою цього вступу, вам знадобиться щонайменше два модуля [оперативної пам'яті](../item/ram1.md) першого рівня.

У нас значний прогрес. Тепер ваш [комп'ютерний корпус](../block/case1.md) виглядатиме приблизно так:
![Частково налаштований комп'ютер.](opencomputers:doc/img/configuration_case2.png)
І ось, якщо його увімкнути, він більше не друкує жодних повідомлень про помилки! Але, на жаль, він все ще не багато чого робить. Принаймні, тепер він видає два звукових сигнали. Це означає, що фактичний запуск [комп'ютера](computer.md) не вдався. Іншими словами: він технічно запустився, але одразу вимкнувся! Тут у гру вступає дуже корисний інструмент: [аналізатор](../item/analyzer.md). Цей інструмент дозволяє перевірити більшість блоків OpenComputers, а також деякі блоки з інших модів. Щоб використати його на [комп'ютері](computer.md), використовуйте [аналізатор](../item/analyzer.md) на корпусі із затисненим Shift-ом.

Тепер ви маєте побачити помилку, яка призвела до аварійного завершення роботи [комп'ютера](computer.md):
`no bios found; install configured EEPROM`

Наголос тут робиться на *налаштований*. Створити [EEPROM](../item/eeprom.md) досить просто. Для його налаштування ви зазвичай використовується [комп'ютер](computer.md) - але зараз це трохи складно, тому ми скористаємося рецептом для створення налаштованого "Lua BIOS" [EEPROM](../item/eeprom.md). Стандартний рецепт - це [EEPROM](../item/eeprom.md) плюс [посібник](../item/manual.md). Покладіть налаштований [EEPROM](../item/eeprom.md) до вашого [комп'ютера](computer.md), іііііііііі.

Ні. Все ще нічого. Але ми знаємо, що робити: використовуємо [аналізатор](../item/analyzer.md), це супер ефективно! Тепер у нас інше повідомлення про помилку:
`no bootable medium found; file not found`

Ну що ж. Це означає, що BIOS працює. Він просто не може знайти файлову систему для завантаження, наприклад, [дискету](../item/floppy.md) або [жорсткий диск](../item/hdd1.md). Зокрема, Lua BIOS очікує, що така файлова система також міститиме файл із назвою `init.lua` у кореневому каталозі. Як і у випадку з [EEPROM](../item/eeprom.md), ви зазвичай записуєте щось до файлових систем за допомогою [комп'ютера](computer.md). Ви, мабуть, здогадалися: тепер нам потрібно створити диск з операційною системою. Візьміть чисту [дискету](../item/floppy.md) і [посібник](../item/manual.md), об'єднайте їх у верстаку, і ви отримаєте дискету [OpenOS](openOS.md).

Тепер, якщо ви використовуєте [комп'ютерний корпус](../block/case2.md) другого рівня, як на наведених вище знімках, вам нікуди буде покласти дискету. Якщо у вас є комп'ютерний корпус третього або [креативного (4)](../block/case3.md) рівня , ви можете покласти дискету просто у [корпус](../block/case1.md). В іншому випадку вам потрібно буде розмістити [дисковод](../block/diskDrive.md) поруч з корпусом (або підключити його за допомогою [кабелів](../block/cable.md)). Після того, як диск встановлено, ви знаєте, що робити далі. Натисніть кнопку увімкнення.

Воно живе! Принаймні, має жити. Якщо ні, то щось пішло не так, і ви захочете дослідити це за допомогою [аналізатора](../item/analyzer.md). Але якщо припустити, що він працює зараз, ви майже закінчили. Найскладніше вже позаду. Залишилося лише змусити його приймати вхідні дані і показувати деякі результати.

Щоб дозволити [комп'ютеру](computer.md) показувати щось, вам потрібен [екран](../block/screen1.md) і [відеокарта](../item/graphicsCard1.md).
![Ні, це не плаский екран.](oredict:oc:screen2)

Розмістіть [екран](../block/screen1.md) поруч із [корпусом комп'ютера](../block/case1.md), або, знову ж таки, підключіть його за допомогою [кабелю](../block/cable.md). Після цього встановіть обрану вами [відеокарту](../item/graphicsCard1.md) у [корпус комп'ютера](../block/case1.md). Тепер ви маєте побачити миготливий курсор на [екрані](../block/screen1.md). Нарешті, розмістіть [клавіатуру](../block/keyboard.md) або на самому [екрані](../block/screen1.md), або так, щоб вона була спрямована до [екрана](../block/screen1.md), щоб увімкнути введення з [клавіатури](../block/keyboard.md).

І на цьому все. [Комп'ютер](computer.md) запущено і він готовий до роботи. Спробуйте скористатися ним зараз! Введіть `lua` у командній оболонці і натисніть enter, ви побачите невелику інформацію про те, як користуватися інтерпретатором Lua. Тут ви можете протестувати основні команди Lua. Докладнішу інформацію на цю тему можна знайти на [сторінці Lua](lua.md).

![ВОНО ЖИВЕ!](opencomputers:doc/img/configuration_done.png)

Отримуйте задоволення від створення складніших [комп'ютерів](computer.md), возіння з [серверами](../item/server1.md) та збиранням [роботів](../block/robot.md), [дрони](../item/drone.md), [мікроконтролери](../block/microcontroller.md) та [планшети](../item/tablet.md) у [конструкторі](../block/assembler.md).

Щасливого кодингу!
