# OpenComputers Посібник

OpenComputers - це мод, що додає постійні, модульні та легкоконфігуровані [комп'ютери](general/computer.md), [сервери](item/server1.md), [роботи](block/robot.md), та [дрони](item/drone.md) у гру. Всі пристрої можна програмувати за допомогою Lua 5.2, що дозволяє створювати системи різної складності, залежно від використання.

Щоб дізнатися, як користуватися посібником, перегляньте [сторінку про посібник](item/manual.md) (зелений текст - посилання, ви можете натиснути на нього).

## Зміст

### Пристрої
- [Комп'ютери](general/computer.md)
- [Сервери](item/server1.md)
- [Мікроконтролери](block/microcontroller.md)
- [Роботи](block/robot.md)
- [Дрони](item/drone.md)

### Програмне забезпечення та Програмування
- [OpenOS](general/openos.md)
- [Lua](general/lua.md)

### Блоки та Предмети
- [Предмети](item/index.md)
- [Блоки](block/index.md)

### Гайди
- [Початок](general/quickstart.md)

## Огляд

Як згадувалося вище, комп'ютери в OpenComputers мають персистентність, що означає, що запущений [комп'ютер](general/computer.md) зберігає свій стан, коли чанк, у якому він знаходиться, вивантажується. Це означає, що, якщо гравець відійде від [комп'ютера](general/computer.md) або вийде з гри, то [комп'ютер](general/computer.md) запам'ятає свій останній відомий стан і продовжить роботу з цього моменту, коли гравець підійде до [комп'ютера](general/computer.md). Постійність працює для всіх пристроїв, окрім [планшетів](item/tablet.md).

Всі пристрої є модульними і можуть бути зібрані з широкого спектру компонентів, як [комп'ютери](general/computer.md) у реальному житті. Гравці, які люблять майструвати, зможуть оптимізувати пристрої на свій розсуд. При бажанні, пристрої можна буде [розібрати](block/disassembler.md) і зібрати заново, якщо початкова конфігурація виявиться незадовільною. Для [комп'ютерів](general/computer.md) та [серверів](item/server1.md) компоненти можна замінити на льоту, просто відкривши відповідний графічний інтерфейс.

Пристрої OpenComputers сумісні з багатьма різними модами для маніпуляцій з блоками та сутностями (через [адаптер](block/adapter.md), або спеціальне покращення для [робота](block/robot.md) або [дрона](item/drone.md)). Енергію можна отримати за допомогою широкого спектру інших модів, включаючи, але не обмежуючись ними: Redstone Flux, IndustrialCraft2 EU, Mekanism Joules, Applied Energistics 2 energy, а також Factorization Charge.

Пристрої у OpenComputers мають додаткові можливості, а також деякі обмеження. [Комп'ютери](general/computer.md) є базисом, і можуть приймати достатню кількість компонентів, що контролюються процесором використовуваного рівня. [Комп'ютери](general/computer.md) також мають доступ до компонентів на всіх шести сторонах. [Сервери](item/server1.md) можуть підключатися до більшої кількості компонентів (внутрішніх або зовнішніх), ніж [комп'ютери](general/computer.md), завдяки [компонентним шин](item/componentBus1.md); однак, завдяки [серверній стійці](block/rack.md), [сервер](item/server1.md) має доступ до компонентів лише з одного боку [серверної стійки](block/rack.md), як це налаштовано у графічному інтерфейсі [серверної стійки](block/rack.md). [Мікроконтролери](block/microcontroller.md) додатково обмежені (порівняно з [комп'ютерами](general/computer.md)) відсутністю слоту для [жорсткого диска](item/hdd1.md) та [дисководу](block/diskDrive.md), що означає, що [OpenOS](general/openOS.md) не може бути встановлено на [мікроконтролер](block/microcontroller.md). [Мікроконтролери](block/microcontroller.md) мають слот для [EEPROM](item/eeprom.md) і можуть бути запрограмовані за допомогою більш спеціалізованої операційної системи для обмеженого набору завдань.

[Роботи](block/robot.md) це [комп'ютери](general/computer.md), що рухаються і можуть взаємодіяти зі світом (але не можуть взаємодіяти із зовнішніми блоками OpenComputers). На відміну від [комп'ютерів](general/computer.md), після створення робота, компоненти всередині [робота](block/robot.md) не можуть бути видалені. Щоб обійти це обмеження, [роботи](block/robot.md) можна зібрати з [контейнерами для покращень](item/upgradeContainer1.md) або [контейрами для карт](item/cardContainer1.md), що дозволить замінювати карти розширення або покращення на льоту, якщо це необхідно. [OpenOS](general/openOS.md) можна встановити на [роботів](block/robot.md), розмістивши [дисковод](block/diskDrive.md) у слоті контейнера, який дозволить вставляти [дискети](item/floppy.md), або розмістивши [жорсткий диск](item/hdd1.md) з попередньо встановленою [OpenOS](general/openOS.md) у одному зі слотів [жорсткого диска](item/hdd1.md). Щоб повністю переконфігурувати [робота](block/robot.md), його потрібно спочатку [розібрати](block/disassembler.md). [Дрони](item/drone.md) - це обмежені версії [роботів](block/robot.md). Вони рухаються інакше, містять менше слотів для інвентарю та не мають операційної системи (як і [мікроконтролери](block/microcontroller.md), [дрони](item/drone.md) можуть бути сконфігуровані за допомогою запрограмованого [EEPROM](item/eeprom.md) для обмеженого набору завдань). Здебільшого [роботи](block/robot.md) та [дрони](item/drone.md) мають однакові покращення та компоненти; однак у [дронів](item/drone.md) оновлення поводяться по-різному, наприклад, [покращення інвентарю](item/inventoryUpgrade.md) надають лише 4 слоти за покращення, загалом 8 слотів, тоді як [роботи](block/robot.md) здатні брати більше [покращень інвентарю](item/inventoryUpgrade.md) (загалом 4), а також отримувати більше слотів за покращення (16 слотів за покращень).

Цей посібник містить детальну інформацію про всі блоки та елементи, про те, як налаштувати різні типи систем та пристроїв, а також вступ до програмування мовою Lua.



(У перекладі можуть бути незначні неточності, відомі з яких позначені зірочкою ('*') у кінці слова, словосполучення або речення)
