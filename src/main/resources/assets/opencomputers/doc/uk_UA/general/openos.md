# OpenOS

OpenOS - це базова операційна система, доступна у OpenComputers. Вона потрібна для першого завантаження [комп'ютера](computer.md), і може бути створена з порожньої [дискети](../item/floppy.md) та [посібника](../item/manual.md) OpenComputers у верстаку.

Після створення, [дискета](../item/floppy.md) може бути поміщена у [дисковод](../block/diskDrive.md), підключений до [правильно налаштованої](quickstart.md) системи [комп'ютера](computer.md), що дозволить [комп'ютеру](computer.md) завантажити OpenOS.
Після завантаження бажано встановити OpenOS на порожній [жорсткий диск](../item/hdd1.md), відкинувши потребу у [дискеті](../item/floppy.md) і отримати доступ до файлової системи з можливістю читання і запису ([дискета](../item/floppy.md) OpenOS та інші дискети доступні лише для читання). [Комп'ютерний корпус](../block/case3.md) третього рівня не потребує [дисководу](../block/diskDrive.md), оскільки він має вбудований слот для [дискети](../item/floppy.md).

OpenOS можна встановити, просто запустивши команду `install` і дотримуючись підказок на екрані для завершення встановлення. Після перезавантаження системи [дискета](../item/floppy.md) може бути вилучена. OpenOS можна встановити на всі пристрої, окрім [дронів](./item/drone.md) та [мікроконтролерів](./block/microcontroller.md) (обидва пристрої потребують ручного програмування [EEPROM](./item/eeprom.md) для забезпечення функціональності, оскільки вони не мають вбудованої файлової системи).

OpenOS має багато вбудованих функцій, найкориснішою з яких є команда `lua`, яка відкриває інтерпретатор Lua. Це гарний тестовий простір для випробування різних команд і експериментів з API компонентів, перш ніж записувати команди у .lua скрипт. Зверніть увагу на інформацію, що відображається при запуску інтерпретатора, вона підкаже вам, як показувати результати введених вами команд і як вийти з нього.

Для отримання додаткової інформації про програмування зверніть увагу на сторінку [Програмування на Lua](lua.md). Щоб запустити скрипти Lua, просто введіть назву файлу і натисніть клавішу Enter (наприклад, `script.lua` можна запустити, набравши у терміналі команду `script`).
